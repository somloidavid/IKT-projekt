<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Terence Hill</title>
</head>
<body>
    <h1>Terence Hill</h1>
    <p>Terence Hill, eredeti nevén Mario Girotti. 1939. március 29. szültett Velencében.</p>
    <p>Leginkább spagettiwesternekből, a Don Matteo című televíziós sorozatból és Bud Spencerrel közös filmjeiből ismert.</p>
    <hr>
    <h2>Életrajz</h2>
    <p>Mario német anyától (Hildegard Thieme) és olasz apától (Girolamo Girotti) született. Apja vegyész volt. 1942 és 1945 között a szászországi Lommatzsch kisvárosban, édesanyja szüleinél éltek, ott vészelték át a közeli Drezda bombázását is. 1945-ben visszaköltöztek Olaszországba, Mario 1947-től Amelia városában járt iskolába. 1951-ben fedezte fel készülő filmjéhez Dino Risi olasz filmrendező. Családjával még abban az évben Rómába költözött. Ezután összesen 27 filmben kapott kisebb-nagyobb szerepeket, mígnem 1963-ban eljátszhatta első komoly, nagy alakítását Luchino Visconti A párduc című filmjében. 1964-ben Nyugat-Németországba költöztek, ahol több hazai, ún. Heimatfilmben, illetve akció- és (többek között Karl May művein alapuló) westernfilmben szerepelt.</p>
    <p>1967-ben az Isten megbocsát, én nem forgatásának kedvéért visszaköltözött Olaszországba. Ebben a filmben szerepelt először együtt (egy jelenetben) Carlo Pedersolival, ismertebb későbbi nevén Bud Spencerrel. Spencer temetésén, 2016-ban Hill elmondta, hogy személyesen itt ismerkedtek meg, s bár már a Hannibál című filmben, 1959-ben szerepeltek mindketten, ott azonban még nem futottak össze. Hill egyik hobbija az úszás volt, amit Spencer versenyszerűen űzött (a vízilabdával egyetemben). Érdekesség, hogy még ismertté válásuk előtt együtt versenyeztek a Lazio csapatában, ahol az edzések során gyakran összefutottak, bár a köztük lévő majdnem tíz évnyi korkülönbség miatt mélyebb ismeretséget nem kötöttek, így ez a találkozás is csak alkalmi, látásból való ismeretség maradt.</p>
    <p>1968-ban az Isten megbocsát, én nem producerei a film népszerűsítése végett elé tettek egy húsz nevet tartalmazó listát, amiből édesanyja nevének kezdőbetűi után a Terence Hill nevet választotta ki magának. Ennek ellenére makacsul tartja magát az a legenda, miszerint keresztnevét a római vígjátékíró Terentius, családnevét pedig felesége után vette fel. Valójában felesége, Lori Zwicklbauer vette fel az ő művésznevét. 1969-ben megszületett Jess fiuk.</p>
    <p>A következő években több akció- és spagettiwesternben is szerepelt állandóvá lett színésztársával, Bud Spencerrel. A páros híressé vált filmjeikkel Olaszországban és azon kívül is. Egyik legismertebb filmjük ebből a korszakból Az ördög jobb és bal keze és annak folytatása, Az ördög jobb és bal keze 2. voltak. Egy interjúban Hill személyes kedvenceként a Nevem: Senki című filmjét jelölte meg, amelyikben Henry Fondával szerepelt.</p>
    <p>Első amerikai filmjei az 1977-ben forgatott Mr. Milliárd (Mr. Billion) és a Menni vagy meghalni (March or Die) voltak, ekkoriban Hill az Amerikai Egyesült Államok és Olaszország között ingázva töltötte életét.</p>
    <p>1990-ben Új-Mexikóban, ahová a Lucky Luke című film forgatása végett utaztak, autóbalesetben meghalt 17 éves fogadott fiuk, Ross. Az eset hatására a színész mély depresszióba esett. Később talpra állt, és sikeres tévés karriert futott be Olaszországban. A 2000-ben indult Don Matteo című sorozata máig az egyik legkedveltebb és legismertebb olasz sorozat lett. (Ennek 10 évada ment le Olaszországban, nálunk a 9. megy). Legutóbbi, magyarra is szinkronizált munkája a Lovas a sötétben című sorozat. 2011-ben újabb sorozatot forgatott, Un passo dal cielo címen, amelynek második évadát 2012 őszén sugározta a Rai1. Magyarországon az első évad 2013 tavaszán volt látható, a Story4 műsorán.</p>
    <p>A színészet mellett rendezőként is kipróbálta magát többek között a Don Camillo, a Lucky Luke és a Bunyó karácsonyig című filmjeiben. 2018 áprilisában mutatták be a Nevem: Thomas című új filmjét, melyet barátja és színészkollégája Bud Spencer emlékére forgatott.</p>
    <hr>
    <h2>Önálló filmjei</h2>
    <div class="table_class">
        <table class="">
            <thead>
            <tr><th>Kiadásának éve</th><th>Film cím</th></th></tr>
            </thead>
            <tbody>
            <tr><td>1951</td><td>Vacanze col gangster (Vakáció a gengszterrel) "Gianni"</td></tr>
            <tr><td>1953</td><td>Il viale della speranza</td></tr>
            <tr><td>1953</td><td>Villa Borghese (Egy nap a parkban) "diák"</td></tr>
            <tr><td>1953</td><td>La voce del silenzio "fiú"</td></tr>
            <tr><td>1953</td><td>L’età dell’amore</td></tr>
            <tr><td>1954</td><td>Divisione Folgore "ejtőernyős"</td></tr>
            <tr><td>1955</td><td>Gli sbandati (Harapófogóban) "haldokló"</td></tr>
            <tr><td>1955</td><td>La vena d’oro (Aranytorony) "Corrado"</td></tr>
            <tr><td>1956</td><td>Mamma sconosciuta "Gianni Martini"</td></tr>
            <tr><td>1956</td><td>I vagabondi delle stelle "Franco Previtali"</td></tr>
            <tr><td>1957</td><td>Lazzarella "Luciano Pico"</td></tr>
            <tr><td>1957</td><td>Guaglione "Franco Danielli"</td></tr>
            <tr><td>1957</td><td>La grande strada azzurra (A nagy kék országút) "Renato"</td></tr>
            <tr><td>1958</td><td>La spada e la croce (Kard és kereszt) "Lazarus"</td></tr>
            <tr><td>1958</td><td>Primo amore (Első szerelem) "Chicco"</td></tr>
            <tr><td>1958</td><td>Il novelliere: The picture of Dorian Gray, tévéfilm</td></tr>
            <tr><td>1958</td><td>Anna di Brooklyn</td></tr>
            <tr><td>1959</td><td>Cerasella "Bruno"</td></tr>
            <tr><td>1959</td><td>Spavaldi e innamorati "Paolo"</td></tr>
            <tr><td>1959</td><td>Il padrone delle ferriere "Octave de Beaulieu"</td></tr>
            <tr><td>1960</td><td>Maciste nella valle dei re</td></tr>
            <tr><td>1960</td><td>Giuseppe venduto dai fratelli "Benjamin"</td></tr>
            <tr><td>1960</td><td>Un militare e mezzo (Egy katona meg egy fél) "Giorgio Strazzonelli"<td></tr>
            <tr><td>1960</td><td>Cartagine in fiamme (Karthágó lángokban) "Tsour"</td></tr>
            <tr><td>1960</td><td>Juke box urli d'amore "Othello"</td></tr>
            <tr><td>1960</td><td>Il Novelliere: Il salotto di Oscar Wilde "Dorian Gray"</td></tr>
            <tr><td>1961</td><td>Pecado de amor "Ángel Vega"</td></tr>
            <tr><td>1961</td><td>Le meraviglie di Aladino (Aladdin csodái) "Prinz Moluk"</td></tr>
            <tr><td>1962</td><td>Il giorno più corto (A legrövidebb nap) katona</td></tr>
            <tr><td>1962</td><td>Il dominatore dei sette mari "Antony Babington"</td></tr>
            <tr><td>1963</td><td>Il gattopardo (A párduc) "Gróf Carlo Cavriaghi"</td></tr>
            <tr><td>1964</td><td>Winnetou II (Winnetou 2 – Az utolsó renegátok) "Robert Merill hadnagy"</td></tr>
            <tr><td>1964</td><td>Unter Geiern (Keselyűk karmaiban) "Baker Jr."</td></tr>
            <tr><td>1965</td><td>Duell vor Sonnenuntergang (Killer Kid) "Larry McDow/Killer Kid"</td></tr>
            <tr><td>1965</td><td>Schüsse im Dreivierteltakt "Enrico"</td></tr>
            <tr><td>1965</td><td>Der Ölprinz (Az olajherceg) "Richard Forsythe"</td></tr>
            <tr><td>1965</td><td>Ruf der Wälder (Hív az erdő) "Marcello Scalzi"</td></tr>
            <tr><td>1965</td><td>Old Surehand (Winnetou bosszúja) "Toby"</td></tr>
            <tr><td>1966</td><td>Nibelungen, Teil 1: Siegfried, Die (A Nibelungok I.: Siegfried) "Giselher"</td></tr>
            <tr><td>1967</td><td>La feldmarescialla (Az altábornagy lánya) "Giuliano Fineschi professor"</td></tr>
            <tr><td>1967</td><td>Io non protesto, io amo (Mindhalálig Rock and Roll) "Gabriel"</td></tr>
            <tr><td>1967</td><td>Nibelungen, Teil 2: Die Kriemhilds Rache (A Nibelungok II.: Kriemhilda bosszúja) "Giselher"</td></tr>
            </tbody>
        </table>
    </div>
    <hr>
    <h2>Magyar hangjai</h2>
    <li>
        <ul>Ujréti László – leggyakoribb magyar hangja, filmjeinek többségében (a Mario Girotti néven játszott szerepeket nem számítva) ő szinkronizálja, vagy legalábbis van vele készült magyar változat. Sőt, néhány filmnek mindkét – a Don Camillónak mind a három! – szinkronváltozatában ő kölcsönzi a hangját Hillnek. 2002-ben egy TV2-es riportban kiderült az újra szinkronizálás kapcsán, hogy azokban a filmekben, ahol Terence Hill fiatal volt, nem vállalta el a szinkronizálást a rekedtes hangja miatt (előtte lévő évben készültek újraszinkronizálások Rátóti Zoltánnal).</ul>
        <ul>Szersén Gyula – az Én a vízilovakkal vagyok és a Szuperzsaru című filmekben szinkronizálta (mindkét esetben ez az egyetlen magyar változat), továbbá néhány film videóváltozatában.</ul>
        <ul>Rátóti Zoltán – négy filmben volt Hill magyar hangja (Isten megbocsát, én nem!, Nevem Senki, Egy zseni, két haver, egy balek, Mr. Milliárd), valamennyi esetben újraszinkronizált változatról van szó, de a DVD-kiadások és a tévés vetítések révén szélesebb körben hozzáférhetők, mint az eredeti szinkronok.</ul>
        <ul>Oszter Sándor – A Nevem: Senki eredeti szinkronváltozatában volt Hill magyar hangja.</ul>
        <ul>Rubold Ödön – A Mr. Milliárd eredeti változatában volt Hill magyar hangja.</ul>
        <ul>Szakácsi Sándor – a Kalózok háborúja eredeti szinkronjában volt Hill magyar hangja.</ul>
        <ul>Zana József – a Rita, a vadnyugat réme eredeti szinkronjában volt Hill hangja.</ul>
        <ul>Sinkovits-Vitay András – a Rita, a vadnyugat réme második szinkronjában volt Hill hangja.</ul>
        <ul>Benkő Péter – Az igazi és a hamis című filmben volt Hill magyar hangja.</ul>
        <ul>Selmeczi Roland – a Kalózok kincse A második MTV által készített szinkronjában adja hangját míg, az első eredeti szinkronban Szakácsi Sándor kölcsönözte hangját Hillnek és Kalózok háborúja címmel vetítették eredetileg.</ul>
        <ul>Schnell Ádám – a Kalózok háborúja c. filmhez a Duna TV is készített egy szinkron-verziót Fekete kalóz címmel (ezt vetítette a TV2 is), melyhez magyar hangnak Schnell Ádámot szerződtették.</ul>
    </li>
    <hr>
    <h2>Díjak, elismerések</h2>
    <p>2010-ben egész életművéért elnyerte a David di Donatello-díjat.</p>
    <hr>
    <h4>Forrás</h4>
    <li>
    <ul><a href="https://hu.wikipedia.org/wiki/Terence_Hill">Terence Hill wikipédia</a></ul>
    <ul><a href="https://spencerhilldb.de/darsteller.php?darsteller=2&lang=3">Terence Hill a Bud Spencer és Terence Hill adatbázisban</a></ul>
    </li>

</body>
</html>